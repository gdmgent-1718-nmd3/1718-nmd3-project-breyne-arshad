---
layout   : default
permalink: design/smartphone-app/
published: true
# Custom Page Variables
# ─────────────────────
title: Smartphone-app
---
## Research
### Besturingssystemen
Voor onze smartwatch-app en mobile-app kozen wij voor het iOS besturingssysteem van Apple. Wat het iOS besturingssysteem differentieert van andere besturingssystemen is zijn duidelijkheid, klaarheid en respect voor diepte.

Bij het ontwerp van een goede, gebruiksvriendelijke lay-out voor een iOS- applicatie komen een paar standaarden kijken. 

**1. Esthetische integriteit**  
Esthetische integriteit is van groot belang bij de goede werking tussen de uiterlijke kenmerken en het gedrag van de bepaalde functies. Voor zakelijke apps is het beter om voor een sober ontwerp te kiezen met onopvallende en subtiele afbeeldingen. Voor apps zoals spelletjes is een speelse en spannend ontwerp wenselijker. 

**2. Relatie tussen app en gebruiker**  
De betere apps onderscheiden zich van de niet zo gebruiksvriendelijke apps door een goed evenwicht tussen gebruiker en app.
Het is van essentieel belang dat de app de gebruiker zoveel mogelijk de controle geeft maar met het oog op vermijden van onwenselijke gevolgen. Een app kan de gebruiker het gevoel geven dat hij de controle heeft door middel van de interacties zo voorspelbaar en vertrouwd mogelijk te maken.  

**3. Gebruik van metaforen**  
Gebruikers leren snel metaforen aan die vertrouwd lijken met andere ervaringen (zowel fysiek als digitaal). Het slepen en swipen op een scherm is tegenwoordig ons zo vertrouwd dat het een vanzelfsprekendheid is geworden.  